को.अनन्तको त्यो राज्यमा
जानलाई तयार होऔं
शैतानले अवश्य बाधा नै दिन्छ
प्रार्थनामा लागिरहौं

१. कस्तो छ होला, अनन्तको राज्य
वर्णन गर्न नै सक्दैनौं
कस्तो छ होला, ज्योतिको किरण
थाहा पाउन नै सक्दैनौं।

२. दूतगण सबैले गर्दै नै होला,
प्रभुको जय-जयगान
अनेकौं ध्वनि बज्दै नै होला,
ईश्‍वरको प्रेमिलो जन।

३. अब्राहाम, इसहाक, याकूबले
हामीलाई पर्खंदै होलान्‌ वहाँ
कहिले पो आउँछ, अनन्त ठाउँमा
भन्दै ईश्‍वरसँग वहाँ।

४. हामी रमाऔं खुशी भएर
वहाँको जयगान गरौं
किनकि थुमा आफै नै
वहाँ दुलहा बनिरहेका।

