१. मनाऔं आनन्द प्रभुमा
र आत्मिक धन गनौं
वचनमा जाहेर गरेका
अपार भण्डार हेरौं।

को.क्षमा र शक्ति,
पवित्रता र स्वर्ग-निवास
मेरो लागि मसीहमा छन्‌,
आनन्दको स्तुति प्रभुलाई हवस्‌

२. ईश्‍वरले पाप मेटाउनलाई
सित्तैँ दिन्छन्‌ क्षमा
क्षमाको साथमा मेल पनि
येशूको रगतमा।

३. पापको शक्ति नाश गर्नलाई
प्रभुले बल दिन्छन्‌
पवित्र आत्माले मनलाई
पापदेखि चोख्याउँछन्‌।

४. भरोसा गरी बालकझैँ
यो आशिष्‌ पाउनेछौं
ईश्‍वरले ख्रीष्टमा दिएका
दानले भरिनेछौं।

