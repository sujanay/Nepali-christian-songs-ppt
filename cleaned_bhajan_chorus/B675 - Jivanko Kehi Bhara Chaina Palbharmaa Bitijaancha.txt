को.जीवनको केही भर छैन
पलभरमा बितिजान्छ
(अनिश्‍चित यात्र के हुने
कसो हुने थाहा छैन) २

१. (हरेकको भरोसा केही छैन
भोलिको सपना देख्‍नु के ?) २
आजलाई साथ पाउन नसके
भोलिलाई आशा गर्नु के ?

000मानिसको केही भर छैन
क्षण भरमा पग्लिदिन्छ
भएमा आफ्नो नभए
बिरानो मीठो बोल्दै धोका दिन्छ।

२. (देखाउँछन् आशा मान्छे यहाँ
अनि मूर्तिझैँ बनेर बाँचिदिन्छन् ) २
सिसाझैँ हृदयलाई तोडिदिएर
जिउँदो लासझैँ बनाइदिन्छन्

000खोलाझैँ जीवन बगिरहेछ
महासागरमा पुग्नलाई
धुँवाझैँ जीवन उडिरहेछ
नील गगनमा हराउनलाई।

