को.तारणहार ख्रीष्ट येशूजीको
नित्य-नित्य जयजयकार होस्‌
पापीहरूलाई अति प्रेम गर्ने,
येशूको बढाइ होइरहोस्‌

१. (तड्‌पी हिँड्‌थेँ जीवन
सारा तिमीबिना, हे येशूजी) २
धन्य होस्‌, तिम्रो प्रेमको निम्ति
(क्रूसैमा चढी बचाउनुभो) २

२. जीवन पथमा दु:ख-सङ्कट
सदा नै प्रभु किन नहोस्‌
अगाध प्रेमको साटोमा येशू
(हृदय भेटी यही रहोस्‌) २

३. ग्रहण गरी हृदय मेरो प्रेम
र आनन्द अझ बढाऊ
मन यही हो मन्दिर तिम्रो,
(स्तुतिको योग्य यो जीवन बनाऊ) २

