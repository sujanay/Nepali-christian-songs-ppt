१. के म जाऊँ रित्तै हात लिई,
यसै भेटूँ प्रभुलाई?
के म एकै दिनको कामलाई
दिन नसकूँ उनलाई?

को.के म जाऊँ रित्तै हात लिई,
यसै भेटूँ प्रभुलाई ?
किन येशूकहाँ नल्याऊँ
एउटै पनि साथीलाई ?

२. डरै छैन मृत्युदेखि
ख्रीष्ट बचाउनेछन्‌ मलाई
तर उनकहाँ रित्तै जाँदा
रुनेछ मेरो हृदय।

३. त्यो समय जो पापमा काटेँ,
त्यो फर्किन सके त
प्रभुलाई त्यो दिने थिएँ
हिँड्‌दै उनको इच्छामा।

४. ख्रीष्टीय जन हो, जाग, उठ,
बेला हुँदा बल लगाऊ
आफ्‍‌नो मृत्युभन्दा अघि सकभर
धेरै प्राण बचाऊ।

