~Verse 1:
पिता डोर्‍याई दिनदिनै
तपाईंका इच्छामा नै
स्वच्छ, शुद्ध मन दिई
सत्य सिकाउनोस्‌ मलाई।

pitaa Doryaai din-dinai
tapaaiň-kaa ichyaa-maa nai
swoccha, shuddha man dii
satye sikaaunos malaai.

~Verse 2:
विपदमा दिई साहस,
बसी छेउ रक्षा गर्नोस्‌
निर्भय राख्‍‌नुहोस्‌,
मलाई ममा प्रेम दृष्टि लगाई।

bipad-maa dii saahas,
basi cheu rakchyaa garnos
nir-bhaye raakh-nuhos,
malaai ma-maa prem drisTi lagaai.

~Verse 3:
परीक्षाका सबै दिनमा
दृढता दिनुहोस्‌ मनमा
जब हुन्छु सामर्थहीन,
रक्षा गर्नुहोस्‌ त्यो दिन।

parikchyaa-kaa sabai din-maa
driDhataa dinuhos man-maa
jaba hunchu saamartha-hin,
rakchyaa garnuhos tyo din.

~Verse 4:
हुन्छु खुशी आशिष्‌ पाई,
नभुलूँ म तपाईंलाई
हुन्छन्‌ हर्षित सबै जना,
चिनेर तपाईंको मन।

hunchu khushi aashis paai,
na-bhuluň ma tapaaiň-laai
hun-chan harsit sabai janaa,
cinera tapaaiň-ko man.

~Verse 5:
जे-जे राम्रो छ गर्छु,
तपाईंको बालक हुन्छु
आउँछु जब स्वर्गमा
बस्छु सधैँ नै वहाँ।

je-je raamro cha garchu,
tapaaiň-ko baalak hunchu
aauňchu jaba sworga-maa
baschu sadhaiň nai wahaaň.
